---
datePublished: '2016-12-16T18:41:34.207Z'
sourcePath: _posts/2016-11-19-salsa-wat-is-dat.md
inFeed: true
hasPage: true
author: []
via: {}
dateModified: '2016-12-16T18:41:31.528Z'
title: 'Salsa: wat is dat?'
publisher: {}
description: 'Salsa is muziek, dans, passie, emotie, en vooral plezier.'
starred: true
datePublishedOriginal: '2016-11-21T23:33:32.210Z'
url: salsa-wat-is-dat/index.html
_type: Article

---
![](https://the-grid-user-content.s3-us-west-2.amazonaws.com/2cab9d5f-0e1a-4be6-b420-0715af2119d3.jpg)

# Salsa: wat is dat?

Salsa is muziek, dans, passie, emotie, en vooral plezier.

Deze muziek vindt zijn oorsprong op Cuba en wel in de Cubaanse Son. De Salsa is een mengelmoes (salsa betekent ook: saus) van Caribische, Afrikaanse en Europese klanken en ritmes.

Steeds meer mensen worden gegrepen door deze aanstekelijke muziek en de verschillende dansvormen uit Latijns-Amerika, New York en Londen. Salsa is niet zo maar een muziekje of een dansje, nee, salsa is een beleving die je niet meer loslaat, die in je hoofd en in je hart gaat zitten! En dan willen je benen, je armen, en je hele lijf ook meedoen!

Het belangrijkste van de salsa is de muziek. De muziek is de oorsprong en daaruit ontstaat de beweging. Goed luisteren naar de muziek is dan ook van essentieel belang. Iedereen kan een paar danspassen leren, deze in een bepaalde volgorde zetten en vervolgens uitvoeren. Leuker is het echter om je echt te laten léiden door de muziek. Luister naar de accenten in de muziek en pas je dans hierop aan. Zie het als een spel van vraag en antwoord. Daarbij ligt de volgorde niet vast en kan er naar hartelust geïmproviseerd worden.

Het is een uiting van hoe jíj het ervaart en wilt vormgeven!

## Kizomba bij Salsadansschool Mariposa
![Kizomba bij Mariposa](https://the-grid-user-content.s3-us-west-2.amazonaws.com/28e56b22-9de9-4dc8-9d4b-19ad227fd28e.jpg)

Het woord Kizomba komt uit het Angolees en betekent letterlijk 'feest'. De muziek is een mix tussen Zouk en Afrikaanse ritmes (Semba). Qua beweging lijkt de dans op de Tango maar ook de Afrikaanse invloed is zichtbaar.

De Kizomba is een sensuele dans staat ook bekend als de 'Afrikaanse Tango'.

Kizomba is niet meer weg te denken van een gemiddeld Salsa feest en is momenteel de snelst groeiende koppeldans ter wereld.

Beleef het zelf: kom eens kijken bij onze dansschool.

---